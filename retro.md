*Start, Stop, Continue, More of, Less of Wheel* -retrospektiivin tarkoituksena on auttaa agile-teamia parantamaan käytäntöjä ja prosesseja jatkoa varten. Nimensä mukaisesti hyödyntää viisisektorista "pyörää", jonka avulla palaute saadaan kategorisoitua. Start-sektoriin tulee kirjoittaa lappuja, joissa käsitellään mitä ei olla vielä tehty ja tulisi aloittaa. Stop-sektoriin puolestaan haittaa aiheuttavia tekijöitä ja continue-sektoriin mitä käytänteitä tulisi jatkaa. Kahteen viimeiseen sektoriin tulee asioita, joita tulisi tehdä jatkossa enemmän ja vähemmän. Retrosepktiivin tulisi kestää noin kymmenestä minuutista puoleen tuntii riippuen tiimin koosta.

*Glad, Sad, Mad* -retrosepktiivissä kirjoitetaan korteille lyhyitä mainintoja edellisestä sprintistä noin kymmenestä viiteentoista minuuttiin. Korteille kirjoitettujen kuvausten tulee olla lyhyitä, ja voivat sisältää myöskin asioita, jotka ei suoranaisesti kuulu projektiin, kuten parkkipaikkojen puute. Tämän jälkeen jokainen esittelee omat korttinsa muille lyhyesti ja kiinnittää ne valkotaululle. Valkotaulu tulee jakaa sarakkeisiin Glad, Sad ja Mad. Kortti tulee kiinnittää sarakkeeseen, joka kuvaa parhaiten kortin tunnetta. Glad ja Sad ovat yksiselitteisiä, mutta Mad-sarake on varattu ulkoisten tekijöiden aiheuttamille haitoille. Tämän jälkeen yksi henkilö ryhmittelee asiat loogisesti sarakkeiden sisällä. Lopuksi järjestetään äännestys puheenaiheista ja keskustellaan niistä tarkoituksena parantaa tulevaa sprinttiä.
